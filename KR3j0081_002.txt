# -*- mode: mandoku-view -*-
#+TITLE: 風俗通義
#+DATE: 2015-09-23 10:12:52
#+PROPERTY: LASTPB  <md:KR3j0081_SBCK_000-1a>
#+PROPERTY: JUAN 2

<md:KR3j0081_SBCK_001-14b>¶
<md:KR3j0081_SBCK_002-1a>¶
<pb:KR3j0081_WYG_002-1a>
欽定四庫全書
　風俗通義巻二　　　　　　漢　應劭　撰
　　正失¶
孔子曰衆善焉必察之衆惡焉必察之孟軻¶云堯舜不
勝其美桀紂不勝其惡傳言失指¶圖景失形衆口鑠金
積毁消骨乆矣其患之¶也是故樂正后䕫有一足之論
晉師己亥渡¶河有三豕之文非夫大聖至明孰能原析
之¶乎論語名不正則言不順易稱失之毫釐差¶以千里
<pb:KR3j0081_WYG_002-1b>
故紏其謬曰正失也¶
　　　樂正后䕫一足<md:KR3j0081_SBCK_002-1b>¶俗說䕫一足而用精專故能調暢於音樂¶
謹按呂氏春秋魯哀公問於孔子樂正䕫一¶足信乎孔
子曰昔者舜以䕫為樂正始治六¶律和均五聲以通八
風而天下服重黎又薦¶能為音者舜曰夫樂天地之精
得失之節故¶唯聖人為能和樂之本䕫能和之平天下
若¶䕫一足矣故曰䕫一足非一足行
<pb:KR3j0081_WYG_002-2a>
　　　丁氏家穿井得一人¶
俗說丁氏家穿井得一人於井中也<md:KR3j0081_SBCK_002-2a>¶謹按呂氏春秋宋丁氏無井常一人溉汲於¶外及自穿
井喜而告之吾穿井得一人傳之¶聞於宋君公問其故
對曰得一人之使非得¶一人於井中也¶
　　　封泰山禪梁父¶
俗説岱宗上有金篋玉䇿能知人年夀修短¶武帝探䇿
得十八因讀曰八十其後果用耆¶長武帝出璽印石裁
<pb:KR3j0081_WYG_002-2b>
有兆朕奉車子侯即沒¶其印乃止武帝畏惡亦殺去之
封禪書説黄<md:KR3j0081_SBCK_002-2b>¶帝升封泰山於是有龍垂鬍髯下迎黄帝
黄¶帝上騎羣臣後宮從者七十餘人小臣獨不¶得上乃
悉持龍髯㧞墮黄帝之弓小臣百姓¶仰望黄帝不能復
乃抱其弓而號故後世因¶曰烏號弓孝武皇帝時齊人
公孫卿言漢之¶聖者在髙祖之孫今厯正値黄帝之日
聖主¶亦當上封則能神仙矣¶
謹按尚書禮天子廵守嵗二月至于岱宗孔¶子稱封泰
<pb:KR3j0081_WYG_002-3a>
山禪梁父可得而數七十有二盖<md:KR3j0081_SBCK_002-3a>¶王者受命易姓改制天下太
平功成封禪¶以告平也所以必於岱宗者岱者胎也宗者長也
萬物之始隂¶陽之交觸石而出膚寸而合不崇朝而徧雨
天¶下唯泰山乎封者立石髙一丈二尺刻之曰¶事天以
禮立身以義事父以孝成民以仁四¶海之内莫不為郡
縣四夷八蠻咸來貢職與¶天無極人民蕃息天禄永
得祭上𤣥尊而¶俎生魚壇廣十二丈髙三尺階三等必
於其¶上示増髙也刻石紀號著己績也或曰金泥<md:KR3j0081_SBCK_002-3b>¶銀䋲
<pb:KR3j0081_WYG_002-3b>
封之印璽下禪梁父禮祠地主去事之殺¶示増廣也禪謂
壇墠當有所與也三皇禪於¶繹繹明已功成而去有徳者
居之繹繹者無所¶指斥也五帝禪於亭亭德不及於皇
亭亭名¶山其身禪予聖人三王禪於梁父者信父者¶子
言父子相信與也孝武皇帝封廣文二尺¶髙九尺其下
有玊牒書秘書江淮間一茅三¶脊為神藉五色土益雜
封縱逺方竒獸飛禽¶及白雉加祠兕牛犀象之屬其享
曰天増授<md:KR3j0081_SBCK_002-4a>¶皇帝泰元神筴周而復始皇帝敬拜泰靈其
<pb:KR3j0081_WYG_002-4a>
夜有光如流星書有白雲起封中於是作明¶堂汶上令
諸侯各治邸車駕前後五至祠以¶元鼎六年告封改為
元封武帝己年四十七¶矣何縁反更得十八也就若所
云明神禍福¶必有徴應權時倒讀焉能延夀命乎奉車
子¶侯驂乗上下臣不預封事何因操印没石乃¶止暴病而死悼傷
無已何云武帝殺之乎又言武帝與犯人對¶博碁没石中馬蹄
迹處于今尚存虚妄若此<md:KR3j0081_SBCK_002-4b>¶非一事也予以空偽承乏東
嶽忝任六載數¶往祈祠咨問長老賢通上泰山者云謂
<pb:KR3j0081_WYG_002-4b>
璽處¶刻石文昧難知也殊無有金篋玉牒探籌之¶事春
秋以為傳聞不如親見見之人斯為審¶矣傳曰五帝聖
焉死三王仁焉死五伯智焉¶死其隕落崩薨之日不能
咸至百年詩云三¶后在天論語曰自古皆有死太史記黄帝
葬於橋¶山騎龍升天豈不恠乎烏號弓者柘桑之林¶枝
條暢茂烏登其上下垂著地烏適飛去後<md:KR3j0081_SBCK_002-5a>¶從撥殺取以
為弓因名烏號耳¶
　　　　葉令祠
<pb:KR3j0081_WYG_002-5a>
俗説孝明帝時尚書郎河東王喬遷為葉令¶喬有神術
每月朔望帝詣臺朝帝恠其數而無¶車騎密令太史候望
言其臨至時常有雙鳬¶從南飛來因伏伺見鳬舉羅但
得一雙舄耳¶使尚方識視則四年中所賜尚書官屬履也
毎¶當朝時葉門鼔不擊自鳴聞於京師後天下¶一玊棺
於㕔事前令臣吏指排終不動揺喬<md:KR3j0081_SBCK_002-5b>¶曰天帝獨欲召我
沐浴服飾沐其中蓋便立¶覆寢夜葬於城東土自成墳
縣中牛皆流汗¶吐舌而人無知者號隔君祠牧守班錄
<pb:KR3j0081_WYG_002-5b>
皆先¶謁拜吏民祈禱無不如意若有違犯立得禍¶明帝
迎取其鼓置都亭下畧無音聲又令¶太史候望葉君在上
西門上遂以占星辰省察氣¶祥言此令即僊人王喬者
也¶
謹按春秋左氏傳葉公子髙姓沈名諸梁古¶者令曰公
忠於社稷惠恤萬民方城之外莫<md:KR3j0081_SBCK_002-6a>¶不欣戴白公勝作亂
子西子期刼惠王以兵¶葉公自葉而入至于北門或遇
之曰君胡不¶胄國人望君如望慈父母焉盗賊之矢若
<pb:KR3j0081_WYG_002-6a>
傷¶君是絶民望也若之何不胄乃胄而進又遇¶一人曰
何為胄國人望君如望嵗焉日日以¶㡬若見君面是得
艾也人知不死其亦夫有¶奮心猶將旌君以狥於國而
又掩面以絶民¶望不亦甚乎乃免胄而進與國人攻之
白公¶奔山而縊生烹石乞迎反惠王整肅官司退<md:KR3j0081_SBCK_002-6b>¶而老
於葉及其終也葉人追思而立祠功施¶於民以勞定國
兼兹二事固祠典之所先也¶此乃春秋之時何有近孝
明乎周書稱靈王¶太子晉㓜有盛德聰明博達師曠與
<pb:KR3j0081_WYG_002-6b>
言弗能¶尚也晉年十五顧而問曰吾聞太師能知人¶年
之短長也師曠對曰女色赤白女聲清女¶色不夀晉曰
然吾後三年將上賓於天女慎¶無言禍將及女其後太
子果死孔子聞之曰¶惜夫殺吾君也後世以其自豫知
其死傳稱<md:KR3j0081_SBCK_002-7a>¶王子喬仙或人問仙揚雄以為虙羲神農黄¶
帝堯舜殞落文王葬畢孔子葬魯城之北獨¶不愛其死
乎知非人之所能也生乎生乎吾¶恐名生而實死也國
家畏天之威思求譴告¶故於上西門城上候望近太史
<pb:KR3j0081_WYG_002-7a>
寺令丞躬親¶靈臺位國之陽其屬别在城上懼有得失
故¶參之也何有伺一飛鳬遂建其處乎世之矯¶誣豈一
事㢤¶
　　　燕太子丹天為雨粟烏頭白馬生角<md:KR3j0081_SBCK_002-7b>¶厨人生肉
　　　足井上株木跳度瀆¶
俗説燕太子丹為質於秦始皇執欲殺之言¶能致此瑞
者可得生活丹有神靈天為感應¶於是遣使歸國¶
謹按太史記燕太子丹質于秦始皇遇之不¶善丹恐而
<pb:KR3j0081_WYG_002-7b>
亡歸歸求勇士荆軻秦武陽函樊¶於期之首貢督亢之
地圖秦王大悦禮而見¶之變起兩楹之間事敗而荆軻
立死始皇大¶怒乃益發兵伐燕燕王走保遼東使使斬
丹<md:KR3j0081_SBCK_002-8a>¶以謝秦燕亦遂滅丹畏死逃歸耳自為其父¶所戮手
足圮絶安在其能使雨粟其餘云云¶乎原其所以有兹
語者丹實好士無所愛恡¶也故閭閻小論飭成之耳¶
　　　孝文帝¶
孝成皇帝好詩書通覧古今間習朝廷儀體¶尤善漢家
<pb:KR3j0081_WYG_002-8a>
法度故事常見中壘校尉劉向以¶世俗多傳道孝文皇
帝少生於軍及長大有¶識不知父所在日祭於代東門
外髙帝數夢<md:KR3j0081_SBCK_002-8b>¶見一兒祭己使使至代求之果得文帝立
為¶代王及後徴到後期不得立日為再中及即¶位為天
子躬自節儉集尚書囊以為前殿帷¶常居明光宮聼政
為皇太后薄氏持三年服廬¶居枕塊如禮至以發大病知
後子不能行三¶年之喪更至三十六日服治天下致升
平㫁¶獄三百人粟升一錢有此事不向對曰皆不¶然
<pb:KR3j0081_WYG_002-8b>
謹按漢髙三年魏王豹叛漢附楚漢使大將<md:KR3j0081_SBCK_002-9a>¶韓信擊虜
豹豹姬薄夫人傳詣雒陽織室漢王¶見薄姬内後宮幸之
生文帝二年而為王者¶子常居宮闕内不棄捐軍中祭
代東門髙皇¶后八年後九月己酉夕即位就未央幸前
殿¶下赦令即位時以昏夜日不再中文帝雖節¶儉未央
前殿至奢雕文五采畵華榱璧璫軒¶檻皆飾以黄金其
勢不可以書囊為帷奢儉¶好醜不相副侔又文帝以後
元年六月己亥¶崩未央宫在時平常聽政宣室不居明
<pb:KR3j0081_WYG_002-9a>
光宫<md:KR3j0081_SBCK_002-9b>¶及皇太后薄氏以孝景二年四月壬子薨葬南¶陵文
帝先太后崩不為皇太后薄氏持三年服¶文帝當漢家基
業初定重承軍旅之後百姓¶新免於干戈之難故文帝
宜因修秦餘政教¶輕刑少事與之休息以儉約節欲自
持初開¶藉田躬勤耕桑務民之本即位十餘年時¶五
穀豊熟百姓足倉廪實蓄積有餘然文帝¶本修黄老之
言不甚好儒術其治尚清浄無¶為以故禮樂庠序未修
民俗未能大化茍温<md:KR3j0081_SBCK_002-10a>¶飽完給所謂治安之國也其後匈
<pb:KR3j0081_WYG_002-9b>
奴數犯塞¶侵擾邊境單于深入冦掠賊害北地都尉殺¶
畧吏民係虜老弱驅畜産燒積聚候騎至甘¶泉烽火通
長安京師震動無不憂懣是時大¶發興材官騎士十餘
萬軍長安帝遣丞相灌¶嬰擊匈奴文帝自勞兵至太原
代郡由是北¶邊置屯待戰設備備胡兵連不解轉輸絡
繹¶費損虚耗因以年嵗比不登百姓饑乏穀糴¶常至石
五百時不升一錢前待詔賈捐之為<md:KR3j0081_SBCK_002-10b>¶孝元皇帝言太宗
時民賦四十斷獄四百餘¶案太宗時民重犯法治理不
<pb:KR3j0081_WYG_002-10a>
能過中宗之世¶地節元年天下斷獄四萬七千餘人如
捐之¶言復不類前世斷獄皆以萬數不三百人文¶帝即
位二十三年日月薄蝕地數震動毁壊¶民廬舍關東二
十九山同日崩潰水出河決¶酸棗大風壊木雨雹如桃
李深者厚三尺狗¶馬及人皆生角大雪蝗虫文帝下詔
書曰間¶者隂陽不調日月薄蝕年穀不登大遭旱蝗<md:KR3j0081_SBCK_002-11a>¶饑
饉之害謫見天地災及萬民丞相御史議¶可以佐百姓
之急推此事類似不及太宗之¶世不可以為升平上曰
<pb:KR3j0081_WYG_002-10b>
吾於臨朝綂政施號¶令何如向未及對上謂向校尉帝
師傅耆舊¶洽聞親事先帝歴見三世得失事無善惡如¶
聞知之其言勿有所隱向曰文帝時政頗遺¶失皆所謂
悔恡小疵耶嘗輦過郎署問中郎¶馮唐以趙將亷頗馬
服唐言今雖有此人不¶能用也推輦而去還歸禁中召
責讓唐頓首<md:KR3j0081_SBCK_002-11b>¶陳言聞之於祖父道亷頗李牧為邊將市
租¶諸入皆輸幕府而趙王不問多少日擊牛灑¶酒勞賜
士大夫賞異材故能立威名今臣竊¶聞雲中太守魏尚
<pb:KR3j0081_WYG_002-11a>
邊之良將也匈奴常犯塞¶為冦尚追之吏士争居前樂
盡死力斬首上¶功誤差數級下之吏尚竟抵罪由是言
之雖¶得亷頗李牧不能用也及河東太守季布治¶郡有
聲召欲以為御史大夫左右或毁言使¶酒後不用布見
辭去自陳曰臣幸得待罪河<md:KR3j0081_SBCK_002-12a>¶東無故而見徴召此必有
人以臣欺國者既到¶不用此亦有人以毁傷臣者今以一
人言則¶進之以一人言則退之臣恐天下有以見朝¶廷
短也上有慙色卒遣布之官及大中大夫¶鄧通以佞幸
<pb:KR3j0081_WYG_002-11b>
吮癰瘍膿汁見愛擬於至親賜¶以蜀郡銅山令得鑄錢
通私家之富侔於王¶者封君又為微行數幸通家文帝
代服衣𦋺¶襲氈㡌騎駿馬從侍中近臣常侍期門武騎¶
獵漸臺下馳射狐兎畢雉刺彘是時待詔賈<md:KR3j0081_SBCK_002-12b>¶山諫以為
不宜數從郡國賢良吏出逰獵重¶令此人負名不稱其
舉及大中大夫賈誼亦¶數陳止遊獵是時誼與鄧通俱
侍中同位誼¶又惡通為人數廷譏之由是疎逺遷為長
沙¶太傅既之官内不自得及渡湘水投弔書曰¶闒茸尊
<pb:KR3j0081_WYG_002-12a>
顯佞諛得意以哀屈原離䜛邪之咎¶亦因自傷為鄧通
等所愬也成帝曰其治天¶下孰與孝宣皇帝向曰中宗
之世政教明法¶令行邊境安四夷親單于欵塞天下殷
富百<md:KR3j0081_SBCK_002-13a>¶姓康樂其治過於太宗之時亦以遭遇匈奴¶賓服
四夷和親也上曰後世皆言文帝治天¶下㡬至太平其
德比周成王此語何從生向¶對曰生於言事文帝禮言
事者不傷其意羣¶臣無小大至即便從容言上止輦聽
之其言¶可者稱善不可者喜笑而已言事多褒之後¶人
<pb:KR3j0081_WYG_002-12b>
見遺文則以為然世之毁譽莫能得實審¶形者少隨聲
者多或至以無為有故曰堯舜¶不勝其善桀紂不勝其
惡桀紂非殺父與君<md:KR3j0081_SBCK_002-13b>¶也而世有殺君父者人皆以為無道如
桀紂此不¶勝其惡故若文帝之仁賢不勝其善世俗褒¶
揚言其德比成王治㡬太平也然文帝之節¶儉約身以
率先天下忍容言者含咽臣子之¶短此亦通人難及似
出於孝宣皇帝者也如¶其聰明逺識不忘數十年事制
持萬㡬天資¶治理之材恐文帝亦且不及孝宣皇帝向
<pb:KR3j0081_WYG_002-13a>
以¶為如此及至世間言文帝少生於軍中長大¶祭代東
門外使者求得之因立為代王徴當<md:KR3j0081_SBCK_002-14a>¶即位後期日為之
再中集尚書囊以為前殿¶帷常居明光宮聽政為薄太
后持三年服治¶天下致升平斷獄三百人粟一升一錢
凡此¶十餘事皆俗人所妄傳言過其實及傅㑹故¶以為
前皆非是如劉向言¶
　　　東方朔¶
俗言東方朔太白星精黄帝時為風后堯時¶為務成子
<pb:KR3j0081_WYG_002-13b>
周時為老&KR0360;在越為范蠡在齊為¶鴟夷子皮言其神聖
能興王霸之業變化無<md:KR3j0081_SBCK_002-14b>¶常¶
謹按漢書東方朔平原人也孝武皇帝時招¶延賢良文
學之士待以不次之位故四方多¶上書言得失自衒鬻
者於是朔詣闕自陳十¶二失父長飬兄嫂年十三學書
十四擊劍十¶六誦詩十九習孫吳兵法又常服子路之
言¶臣朔年二十三長九尺三寸目若懸珠齒若¶編貝勇
若孟賁㨗若慶忌亷如鮑叔信若尾¶生若此可以為天
<pb:KR3j0081_WYG_002-14a>
子大臣矣朔文辭不遜髙<md:KR3j0081_SBCK_002-15a>¶自稱譽由是見偉稍益親幸
官至大中大夫¶倡優畜之不豫國政劉向少時數問長
老賢¶達及朔遺事時人皆云朔口諧倡辯不能持¶論喜
為凡庸誦説故今後世多傳聞者而揚¶雄亦以為朔言
不純師行不純德其流風遺¶書蔑如也然朔所以名過
其實以其恢誕多¶端不名一行應諧似優不窮似智正
諫似直¶穢德似隠非夷齊是栁惠其滑稽之雄乎朔¶之
道古射覆其事浮淺行於衆僮兒牧豎莫<md:KR3j0081_SBCK_002-15b>¶不眩耀而後
<pb:KR3j0081_WYG_002-14b>
之好事者因取竒言恠語附著¶之耳安在能神聖歴世
為輔佐㢤¶
　　　淮南王安神仙¶
俗説淮南王安招致賔客方術之士數千人¶作鴻寳苑
秘枕中之書鑄成黄白白日升天¶
謹按漢書淮南王安天資辨博善為文辭孝¶武以諸父
屬甚尊之招募方伎恠迂之人述¶神仙黄白之事財殫
力屈無能成獲乃謀叛¶逆刻皇帝璽丞相將軍大夫已
<pb:KR3j0081_WYG_002-15a>
下印漢使符<md:KR3j0081_SBCK_002-16a>¶節法冠趙王彭祖列侯讓等議曰安廢法
行¶邪僻詐偽心以亂天下熒惑百姓背叛宗廟¶春秋無
將將而必誅安罪重於將反形已定¶圖書印及他逆無
道事驗明白丞相𢎞廷尉¶湯以聞上使宗正以符節治
王安自殺太子¶諸所與謀皆誅夷國除為九江郡親伏
白刅¶與衆棄之安在其能神仙乎安所飬士或頗¶漏亡
恥其如此因飾詐説後人吠聲遂傳形¶耳<md:KR3j0081_SBCK_002-16b>¶　　　王陽能鑄黄金
<pb:KR3j0081_WYG_002-15b>
漢書説王陽雖儒生自寒賤然好車馬衣¶服極為鮮
好而無金銀文繡之物及遷徙去¶處所載不過嚢衣不
蓄積餘財去位家居亦¶布衣䟽食天下服其亷而恠其
奢故俗傳王¶陽能作黄金¶
謹按太史記秦始皇欺於徐市之屬求三山¶於海中通
仙道隠形體自謂想蓬萊而不免¶沙丘之禍孝武皇帝
兹益迷謬文成五利處<md:KR3j0081_SBCK_002-17a>¶之不疑妻以公主賜以甲第家
累萬金身佩¶四印辭窮情得亦旋梟裂淮南王安鋭精
<pb:KR3j0081_WYG_002-16a>
黄¶白庶㡬輕舉卒乃親伏白刃之罪劉向得其¶遺文竒
而獻之成帝令典尚方鑄作事費甚¶多而方不驗劾向
大辟繫須冬獄兄陽成侯¶乞入國半故得减死秦漢以
天子之貴四海¶之富淮南竭一國之貢税向假尚方之
饒然¶不能有成者夫物之變化固自有極王陽何¶人獨
能乎㢤語曰金不可作世不可度王陽<md:KR3j0081_SBCK_002-17b>¶居官食祿雖為
鮮明車馬衣服亦能㡬所何¶足恠之乃傳俗説班固之
論於是陋矣
<pb:KR3j0081_WYG_002-16b>
　　　宋均令虎渡江¶
九江多虎百姓苦之前將募民捕取武吏以¶除賦課郡
境界皆設䧟穽後太守宋均到乃¶移記屬縣曰夫虎豹
在山黿鼉在淵物性之¶所託故江淮之間有猛獸猶北
土之有雞豚¶今數為民害者咎在貪殘居職使然而反
逐¶捕非政之本也壊檻穽勿復課録退貪殘進<md:KR3j0081_SBCK_002-18a>¶忠良後
虎悉東渡江不為民害¶
謹按尚書武王戎車三百兩虎賁三千人擒¶紂於牧野
<pb:KR3j0081_WYG_002-17a>
言猛怒如虎之奔赴也詩美南仲¶闞如哮虎易稱大人
虎變其文炳君子豹變¶其文蔚傳曰山有猛虎草木茂
長故天之所¶生備物致用非以傷人也然時為害者乃
其¶政使然也今均思求其政舉清黜濁神明報¶應宜不
為災江渡七里上下隨流近有二十¶餘里虎山棲穴處毛
鬛豈能犯陽侯凌濤瀬而<md:KR3j0081_SBCK_002-18b>¶横厲哉俚語狐欲渡河無奈
尾何舟人持櫂¶猶尚畏怖不敢迎犯與之周旋云悉東
渡誰¶指見者堯舜欽明在上稷契允懿於下當此¶時也
<pb:KR3j0081_WYG_002-17b>
寧復有虎耶若均登據三事德被四海¶虎豈可抱負相
隨乃至鬼方絶域之地乎¶
　　　彭城相袁元服¶
俗説元服父字伯楚為光禄卿於服中生此¶子時年長
矣不孝莫大於無後故収舉之君¶子不隱其過因以服
為字<md:KR3j0081_SBCK_002-19a>¶謹按元服名賀汝南人也祖父名原為侍中¶安帝始加
元服百官㑹賀臨嚴乗出而孫適¶生喜其嘉㑹因名曰
<pb:KR3j0081_WYG_002-18a>
賀字元服原父安為司¶徒忠蹇匪躬盡誠事國啓發和
帝誅討竇氏¶中興以來最為名宰原有堂構之稱矜於
法¶度伯楚名彭清擬夷叔政則冉季歴典三郡¶致位上
列賀早失母不復繼室云曽子失妻¶而不娶曰吾不及
尹吉甫子不如伯竒以吉¶甫之賢伯竒之孝尚有放逐
之敗我何人哉<md:KR3j0081_SBCK_002-19b>¶及臨病困勑使留葬侍衛先公慎無迎
取汝¶母喪柩如亡者有知徃来不難如其無知祗¶為煩
耳虞舜葬於蒼梧二妃不從經典明文¶勿違吾志清髙
<pb:KR3j0081_WYG_002-18b>
舉動皆此類也何其在服中¶生子而名之賀者乎雖至
愚人猶不云耳予¶為蕭令周旋謁辭故司空宣伯應賢
相把臂¶言易稱天地大德曰生今俗間多有禁忌生¶三
子者五月生者以為妨害父母服中子犯¶禮傷孝莫肯
収舉袁元服功德爵位子孫巍<md:KR3j0081_SBCK_002-20a>¶巍仁君所見越王勾踐
民生三子與乳母孟¶嘗君對其父若不受命於天何不
髙户誰能¶及者夫學問貴能行君體博雅宜有異乎¶俗
答曰齊楚之事敬聞命矣至於元服其事如¶此明公既
<pb:KR3j0081_WYG_002-19a>
為鄉里宿望超然逺覽何為過聆晉語¶簡在心事乎於是欣
然悦服續以大言茍有¶過人必知之我能勝仲尼哉元
服子夏甫前¶後徴命終不降志亞作者之遺風矣正甫
亦¶有重名今見沛相載德五世而被斯言之玷<md:KR3j0081_SBCK_002-20b>¶恐多有
宣伯之論故備記其終始¶
　
　
　
<pb:KR3j0081_WYG_002-19b>
　
　
　
　
　
　
　
　風俗通義卷二
